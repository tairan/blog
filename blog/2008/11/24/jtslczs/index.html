
<!DOCTYPE html>
<!--[if IEMobile 7 ]><html class="no-js iem7"><![endif]-->
<!--[if lt IE 9]><html class="no-js lte-ie8"><![endif]-->
<!--[if (gt IE 8)|(gt IEMobile 7)|!(IEMobile)|!(IE)]><!--><html class="no-js" lang="en"><!--<![endif]-->
<head>
  <meta charset="utf-8">
  <title>教条示龙场诸生 - Tairan's Story</title>
  <meta name="author" content="Tairan">

  
  <meta name="description" content="(武宗正德元年，王守仁三十七歲，以上書救戴銑等，忤宦官劉謹，廷杖幾死，貶為貴州龍場驛丞。時龍場猶窮荒不文，守仁日與諸生講學不輟，書此教條以為訓示。)  　　诸生相从于此，甚盛。恐无能为助也，以四事相规，聊以答诸生之意。一曰立志，二曰勤学，三曰改过，四曰责善。其慎听，毋忽！ 　　立志 　　志不立， &hellip;">
  

  <!-- http://t.co/dKP3o1e -->
  <meta name="HandheldFriendly" content="True">
  <meta name="MobileOptimized" content="320">
  <meta name="viewport" content="width=device-width, initial-scale=1">

  
  <link rel="canonical" href="http://tairan.github.com/blog/2008/11/24/jtslczs/">
  <link href="/favicon.png" rel="icon">
  <link href="/stylesheets/screen.css" media="screen, projection" rel="stylesheet" type="text/css">
  <script src="/javascripts/modernizr-2.0.js"></script>
  <script src="/javascripts/ender.js"></script>
  <script src="/javascripts/octopress.js" type="text/javascript"></script>
  <link href="/atom.xml" rel="alternate" title="Tairan's Story" type="application/atom+xml">
  <!--Fonts from Google"s Web font directory at http://google.com/webfonts -->
<link href="http://fonts.googleapis.com/css?family=PT+Serif:regular,italic,bold,bolditalic" rel="stylesheet" type="text/css">
<link href="http://fonts.googleapis.com/css?family=PT+Sans:regular,italic,bold,bolditalic" rel="stylesheet" type="text/css">

  
  <script type="text/javascript">
    var _gaq = _gaq || [];
    _gaq.push(['_setAccount', 'UA-5226610-2']);
    _gaq.push(['_trackPageview']);

    (function() {
      var ga = document.createElement('script'); ga.type = 'text/javascript'; ga.async = true;
      ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
      var s = document.getElementsByTagName('script')[0]; s.parentNode.insertBefore(ga, s);
    })();
  </script>


</head>

<body   >
  <header role="banner"><hgroup>
  <h1><a href="/">Tairan's Story</a></h1>
  
    <h2>「知之真切笃实处即是行，行之明觉精察处即是知，知行工夫不可离。」</h2>
  
</hgroup>

</header>
  <nav role="navigation"><ul class="subscription" data-subscription="rss">
  <li><a href="/atom.xml" rel="subscribe-rss" title="subscribe via RSS">RSS</a></li>
  
</ul>
  
<form action="http://google.com/search" method="get">
  <fieldset role="search">
    <input type="hidden" name="q" value="site:tairan.github.com" />
    <input class="search" type="text" name="q" results="0" placeholder="Search"/>
  </fieldset>
</form>
  
<ul class="main-navigation">
  <li><a href="/">Blog</a></li>
  <li><a href="/blog/archives">Archives</a></li>
</ul>

</nav>
  <div id="main">
    <div id="content">
      <div>
<article class="hentry" role="article">
  
  <header>
    
      <h1 class="entry-title">教条示龙场诸生</h1>
    
    
      <p class="meta">
        








  


<time datetime="2008-11-24T00:00:00+08:00" pubdate data-updated="true">Nov 24<span>th</span>, 2008</time>
        
      </p>
    
  </header>


<div class="entry-content"><p>(武宗正德元年，王守仁三十七歲，以上書救戴銑等，忤宦官劉謹，廷杖幾死，貶為貴州龍場驛丞。時龍場猶窮荒不文，守仁日與諸生講學不輟，書此教條以為訓示。) </p>

<blockquote>　　诸生相从于此，甚盛。恐无能为助也，以四事相规，聊以答诸生之意。一曰立志，二曰勤学，三曰改过，四曰责善。其慎听，毋忽！

　　<strong>立志</strong>

　　<em><strong>志不立，天下无可成之事。虽百工技艺，未有不本于志者。</strong></em>今学者旷废隳惰，玩岁愒时，而百无所成，皆由于志之未立耳。故立志而圣，则圣矣；立志而贤，则贤矣；志不立，如无舵之舟，无衔之马，漂荡奔逸，终亦何所底乎？昔人所言：“使为善而父母怒之，兄弟怨之，宗族乡党贱恶之，如此而不为善，可也。为善则父母爱之，兄弟悦之，宗族乡党敬信之，何苦而不为善、为君子？使为恶而父母爱之，兄弟悦之，宗族乡党敬信之，如此而为恶，可也。为恶则父母怒之，兄弟怨之，宗族乡党贱恶之，何苦必为恶、为小人？”诸生念此，亦可以知所立志矣。

　　<strong>勤学</strong>

　　<em><strong>已立志为君子，自当从事于学。凡学之不勤，必其志之尚未笃也。</strong></em>从吾游者，不以聪慧警捷为高，而以勤确谦抑为上。诸生试观侪辈之中，苟有“虚而为盈，无而为有”讳己之不能，忌人之有善，自矜自是，大言欺人者，使其人资禀虽甚超迈，侪辈之中，有弗疾恶之者乎？有弗鄙贱之者乎？彼固将以欺人，人果遂为所欺，有弗窃笑之者乎？苟有谦默自持，无能自处，笃志力行，勤学好问；称人之善，而咎己之失；从人之长，而明己之短；忠信乐易，表里一致者；使其人资禀虽甚鲁钝，侪辈之中，有弗称慕之者乎？彼固以无能自处，而不求上人，人果遂以彼为无能，有弗敬尚之者乎？诸生观此，亦可以知所从事于学矣！

　　<strong>改过</strong>

　　<em><strong>夫过者，自大贤所不免；然不害其卒为大贤者，为其能改也。故不贵于无过，而贵于能改过。</strong></em>诸生自思，平日亦有缺于廉耻忠信之行者乎？亦有薄于孝友之道，陷于狡诈、偷刻之习者乎？诸生殆不至于此。不幸或有之，皆其不知而误蹈，素无师友之讲习规饬也。诸生试内省，万一有近于是者，固亦不可以不痛自悔咎；然亦不当以此自歉，遂馁于改过从善之心。但能一旦脱然洗涤旧染，虽昔为盗寇，今日不害为君子矣！若曰吾昔已如此，今虽改过而从善，人将不信我，且无赎于前过，反怀羞涩疑沮，而甘心于污浊终焉，则吾亦绝望尔矣！

　　<strong>责善</strong>

　　<em><strong>“责善，朋友之道；”然须“忠告而善道之”，悉其忠爱，致其婉曲，使彼闻之而可从，绎之而可改，有所感而无所怒，乃为善耳！</strong></em>若先暴白其过恶，痛毁极诋，使无所容，彼将发其愧耻愤恨之心；虽欲降以相从，而势有所不能。是激之而使为恶矣！故凡讦人之短，攻发人之阴私，以沽直者，皆不可以言责善。虽然，我以是而施于人，不可也；人以是而加诸我，凡攻我之失者，皆我师也，安可以不乐受而心感之乎？某于道未有所得，其学卤莽耳。谬为诸生相从于此．每终夜以思，恶且未免，况于过乎？人谓“事师无犯无隐”，而遂谓师无可谏，非也。谏师之道，直不至于犯，而婉不至于隐耳。使吾而是也，因得以明其是；吾而非也，因得以去其非。盖教学相长也。诸生责善，当自吾始。</blockquote>

</div>


  <footer>
    <p class="meta">
      
  

<span class="byline author vcard">Posted by <span class="fn">Tairan</span></span>

      








  


<time datetime="2008-11-24T00:00:00+08:00" pubdate data-updated="true">Nov 24<span>th</span>, 2008</time>
      


    </p>
    
      <div class="sharing">
  
  
  
</div>

    
    <p class="meta">
      
        <a class="basic-alignment left" href="/blog/2008/11/21/code-as-design/" title="Previous Post: 编程不是构建软件，而是设计软件。-- 源码就是设计">&laquo; 编程不是构建软件，而是设计软件。-- 源码就是设计</a>
      
      
        <a class="basic-alignment right" href="/blog/2008/11/25/why-webpy-is-instable/" title="Next Post: why webpy is instable?">why webpy is instable? &raquo;</a>
      
    </p>
  </footer>
</article>

</div>

<aside class="sidebar">
  
    <section>
  <h1>Recent Posts</h1>
  <ul id="recent_posts">
    
      <li class="post">
        <a href="/blog/2012/04/15/the-go-with-win32-api/">使用 Go 调用 Windows API</a>
      </li>
    
      <li class="post">
        <a href="/blog/2011/12/02/kindle-3-for-me/">我的 Kindle 3</a>
      </li>
    
      <li class="post">
        <a href="/blog/2011/06/28/dev-for-custom-software/">独立程序员接定制软件开发项目总结</a>
      </li>
    
      <li class="post">
        <a href="/blog/2011/06/20/install-flashplayer-64bit-for-fedora-15/">为Fedora 15安装64位的FlashPlayer - Update</a>
      </li>
    
      <li class="post">
        <a href="/blog/2011/04/14/move-on-amazon-ec2/">转战亚马逊EC2</a>
      </li>
    
  </ul>
</section>

<section>
  <h1>GitHub Repos</h1>
  <ul id="gh_repos">
    <li class="loading">Status updating...</li>
  </ul>
  
  <a href="https://github.com/tairan">@tairan</a> on GitHub
  
  <script type="text/javascript">
    $.domReady(function(){
        if (!window.jXHR){
            var jxhr = document.createElement('script');
            jxhr.type = 'text/javascript';
            jxhr.src = '/javascripts/libs/jXHR.js';
            var s = document.getElementsByTagName('script')[0];
            s.parentNode.insertBefore(jxhr, s);
        }

        github.showRepos({
            user: 'tairan',
            count: 3,
            skip_forks: true,
            target: '#gh_repos'
        });
    });
  </script>
  <script src="/javascripts/github.js" type="text/javascript"> </script>
</section>






<section>
<h1>My douban show</h1>
<ul id="douban_show">
<li><script type="text/javascript" src="http://www.douban.com/service/badge/tairan/?show=collection&amp;select=favorite&amp;n=12&amp;columns=3&amp;hidelogo=yes&amp;cat=movie|book"></script>
    </li>
</ul>
</section>


  
</aside>


    </div>
  </div>
  <footer role="contentinfo"><p>
  Copyright &copy; 2012 - Tairan -
  <span class="credit">Powered by <a href="http://octopress.org">Octopress</a></span>
</p>

</footer>
  

<script type="text/javascript">
      var disqus_shortname = 'tairan';
      
        
        var disqus_script = 'count.js';
      
    (function () {
      var dsq = document.createElement('script'); dsq.type = 'text/javascript'; dsq.async = true;
      dsq.src = 'http://' + disqus_shortname + '.disqus.com/' + disqus_script;
      (document.getElementsByTagName('head')[0] || document.getElementsByTagName('body')[0]).appendChild(dsq);
    }());
</script>











</body>
</html>
